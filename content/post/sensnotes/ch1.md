+++
title = "Sens. 1"

date = 2019-01-20T10:41:18+00:00

draft = false
toc = true
type = "docs"  # Do not modify.

# Add menu entry to sidebar.
linktitle = "Chapter 1"
[menu.sensnotes]
  parent = "Contents"
  weight = 1

+++

## Text

**1.** Ἐπεὶ δὲ περὶ ψυχῆς καθ' αὑτὴν διώρισται πρότερον καὶ περὶ\
τῶν δυνάμεων ἑκάστης κατὰ μόριον αὐτῆς, ἐχόμενόν ἐστι ποιή-\
σασθαι τὴν ἐπίσκεψιν περὶ τῶν ζῴων καὶ τῶν ζωὴν ἐχόν-\
των ἁπάντων, τίνες εἰσὶν ἴδιαι καὶ τίνες κοιναὶ πράξεις αὐ-\
[**436a5**] τῶν. τὰ μὲν οὖν εἰρημένα περὶ ψυχῆς ὑποκείσθω, περὶ δὲ τῶν\
λοιπῶν λέγωμεν, καὶ πρῶτον περὶ τῶν πρώτων. φαίνεται\
δὲ τὰ μέγιστα, καὶ τὰ κοινὰ καὶ τὰ ἴδια τῶν ζῴων, κοινὰ\
τῆς τε ψυχῆς ὄντα καὶ τοῦ σώματος, οἷον αἴσθησις καὶ μνή-\
μη καὶ θυμὸς καὶ ἐπιθυμία καὶ ὅλως ὄρεξις, καὶ πρὸς\
[**436a10**] τούτοις ἡδονὴ καὶ λύπη· καὶ γὰρ ταῦτα σχεδὸν ὑπάρ-\
χει πᾶσι τοῖς ζῴοις. πρὸς δὲ τούτοις τὰ μὲν πάντων ἐστὶ\
τῶν μετεχόντων ζωῆς κοινά, τὰ δὲ τῶν ζῴων ἐνίοις. τυγ-\
χάνουσι δὲ τούτων τὰ μέγιστα τέτταρες οὖσαι συζυγίαι τὸν\
ἀριθμόν, οἷον ἐγρήγορσις καὶ ὕπνος, καὶ νεότης καὶ γῆ-\
[**436a15**] ρας, καὶ ἀναπνοὴ καὶ ἐκπνοή, καὶ ζωὴ καὶ θάνατος·\
περὶ ὧν θεωρητέον, τί τε ἕκαστον αὐτῶν, καὶ διὰ τίνας αἰ-\
τίας συμβαίνει. φυσικοῦ δὲ καὶ περὶ ὑγιείας καὶ νόσου τὰς\
πρώτας ἰδεῖν ἀρχάς· οὔτε γὰρ ὑγίειαν οὔτε νόσον οἷόν τε\
γίγνεσθαι τοῖς ἐστερημένοις ζωῆς. [διὸ σχεδὸν τῶν περὶ\
\[**436a20**\] φύσεως οἱ πλεῖστοι](#436a19--20) καὶ τῶν ἰατρῶν οἱ φιλοσοφωτέρως τὴν\
τέχνην μετιόντες, οἱ μὲν τελευτῶσιν εἰς τὰ περὶ ἰατρικῆς,\
\[**436b1**\] [οἱ δ' ἐκ τῶν περὶ φύσεως ἄρχονται περὶ τῆς ἰατρικῆς](#436b1).

[**436b1**]                                             [ὅτι\
δὲ πάντα τὰ λεχθέντα κοινὰ τῆς τε ψυχῆς ἐστὶ καὶ τοῦ σώμα-\
τος](#436b1--3), οὐκ ἄδηλον. πάντα γὰρ τὰ μὲν μετ' αἰσθήσεως συμ-\
βαίνει, τὰ δὲ δι' αἰσθήσεως, ἔνια δὲ τὰ μὲν πάθη ταύτης\
[**436b5**] ὄντα τυγχάνει, τὰ δ' ἕξεις, τὰ δὲ φυλακαὶ καὶ σωτη-\
ρίαι, τὰ δὲ φθοραὶ καὶ στερήσεις· ἡ δ' αἴσθησις ὅτι διὰ\
σώματος γίγνεται τῇ ψυχῇ, δῆλον καὶ διὰ τοῦ λόγου καὶ\
τοῦ λόγου χωρίς. ἀλλὰ περὶ μὲν αἰσθήσεως καὶ τοῦ αἰσθά-\
νεσθαι, τί ἐστι καὶ διὰ τί συμβαίνει τοῖς ζῴοις τοῦτο τὸ\
[**436b10**] πάθος, εἴρηται πρότερον ἐν τοῖς περὶ ψυχῆς. τοῖς δὲ ζῴοις,\
ᾗ μὲν ζῷον ἕκαστον, ἀνάγκη ὑπάρχειν αἴσθησιν· τούτῳ γὰρ\
τὸ ζῷον εἶναι καὶ μὴ ζῷον διορίζομεν. ἰδίᾳ δ' ἤδη καθ'\
ἕκαστον ἡ μὲν ἁφὴ καὶ γεῦσις ἀκολουθεῖ πᾶσιν ἐξ ἀνάγ-\
κης, ἡ μὲν ἁφὴ διὰ τὴν εἰρημένην αἰτίαν ἐν τοῖς περὶ ψυ-\
[**436b15**] χῆς, ἡ δὲ γεῦσις διὰ τὴν τροφήν· τὸ γὰρ ἡδὺ διακρίνει καὶ\
τὸ λυπηρὸν αὐτῇ περὶ τὴν τροφήν, ὥστε τὸ μὲν φεύγειν τὸ\
δὲ διώκειν, καὶ [ὅλως ὁ χυμός ἐστι τοῦ θρεπτικοῦ\
πάθος](#436b17--18). αἱ δὲ διὰ τῶν ἔξωθεν αἰσθήσεις τοῖς πορευτικοῖς\
αὐτῶν, οἷον ὄσφρησις καὶ ἀκοὴ καὶ ὄψις, πᾶσι μὲν τοῖς\
[**436b20**] ἔχουσι σωτηρίας ἕνεκεν ὑπάρχουσιν, ὅπως διώκωσί τε προ-\
αισθανόμενα τὴν τροφὴν καὶ τὰ φαῦλα καὶ τὰ φθαρτικὰ\
[**437a1**] φεύγωσι, τοῖς δὲ καὶ φρονήσεως τυγχάνουσι τοῦ εὖ ἕνεκα·\
πολλὰς γὰρ εἰσαγγέλλουσι διαφοράς, ἐξ ὧν ἥ τε τῶν νοη-\
τῶν ἐγγίνεται φρόνησις καὶ ἡ τῶν πρακτῶν.

[**437a3**]                       αὐτῶν δὲ τού-\
των πρὸς μὲν τὰ ἀναγκαῖα κρείττων ἡ ὄψις καθ' αὑτήν,\
[**437a5**] πρὸς δὲ νοῦν κατὰ συμβεβηκὸς ἡ ἀκοή. διαφορὰς μὲν\
γὰρ [πολλὰς καὶ παντοδαπὰς ἡ τῆς ὄψεως εἰσαγγέλλει\
δύναμις](#437a6--7) διὰ τὸ πάντα τὰ σώματα μετέχειν χρώματος,\
ὥστε καὶ τὰ κοινὰ διὰ ταύτης αἰσθάνεσθαι μάλιστα (λέγω\
δὲ κοινὰ μέγεθος, σχῆμα, κίνησιν, ἀριθμόν), ἡ δ' ἀκοὴ\
τὰς τοῦ ψόφου διαφορὰς μόνον, ὀλίγοις δὲ καὶ τὰς τῆς\
φωνῆς· κατὰ συμβεβηκὸς δὲ πρὸς φρόνησιν ἡ ἀκοὴ πλεῖ-\
στον συμβάλλεται μέρος. ὁ γὰρ λόγος αἴτιός ἐστι τῆς μα-\
θήσεως ἀκουστὸς ὤν, οὐ καθ' αὑτὸν ἀλλὰ κατὰ συμβεβη-\
κός· ἐξ ὀνομάτων γὰρ σύγκειται, τῶν δ' ὀνομάτων ἕκαστον\
[**437a15**] σύμβολόν ἐστιν. διόπερ φρονιμώτεροι τῶν ἐκ γενετῆς ἐστε-\
ρημένων εἰσὶν ἑκατέρας τῆς αἰσθήσεως οἱ τυφλοὶ τῶν ἐνεῶν\
καὶ κωφῶν.

## Textual Notes

### 436a19--20 {#436a19--20}

διὸ σχεδὸν τῶν τε περὶ φύσεως οἱ πλεῖστοι β(B<sup>e</sup>) W : διὸ σχεδὸν τῶν περὶ φύσεως οἱ πλεῖστοι E C<sup>c</sup> : διὸ τῶν τε περὶ φύσεως οἱ πλεῖστοι γ Alex<sup>c</sup> (6.27-28) Förster

### 436b1 {#436b1}

1. οἱ δ’ ἐκ τῶν περὶ φύσεως ἄρχονται περὶ τῆς ἰατρικῆς α : οἱ δ’ ἐκ τῶν περὶ φύσεως ἄρχωνται περὶ τῆς ἰατρικῆς B<sup>e</sup>
2. περὶ τῆς ἰατρικῆς om. S, del. Förster, secl. Ross, Bloch

### 436b1--3 {#436b1--3}

ὅτι δὲ πάντα τὰ λεχθέντα κοινὰ τῆς ψυχῆς ἐστὶ καὶ τοῦ σώματος B<sup>e</sup> π Alex<sup>c</sup> (7.7) Förster : ὅτι δὲ πάντα τὰ λεχθέντα κοινὰ τῆς τε ψυχῆς ἐστὶ καὶ τοῦ σώματος α Ross Bloch

### 436b17--18 {#436b17--18}

ὅλως ὁ χυμός ἐστι τοῦ θρεπτικοῦ μορίου τῆς ψυχῆς πάθος β(B<sup>e</sup> P Γ2) : ὅλως ὁ χυμός ἐστι τοῦ θρεπτικοῦ πάθος E C<sup>c</sup> edd. : ὅλως ὁ χυμός ἐστι τοῦ γευστικοῦ μορίου πάθος γ Alex<sup>p</sup> (9.20, sed cf. 9.24f.: γράφεται καὶ ἀντὶ τοῦ γευστικοῦ μορίου τοῦ θρεπτικοῦ μορίου πάθος, καὶ οὕτως ἂν
λέγοιτο τῆς θρεπτικῆς δυνάμεως τῆς ψυχῆς πάθος ὁ χυμὸς εἶναι et 10.5-6: γράφεται καὶ οὕτως· καὶ ὅλως ὁ χυμός έστι τοῦ γευστικοῦ θρεπτικοῦ μορίου πάθος)

### 437a6--7 {#437a6--7}

πολλὰς καὶ παντοδαπὰς ἡ τῆς ὄψεως εἰσαγγέλλει δύναμις β(B<sup>e</sup> P) O<sup>d</sup> W : πολλὰς καὶ παντοδαπὰς καὶ τῆς ὄψεως εἰσαγγέλλει δύναμις S : πολλὰς καὶ παντοδαπὰς ἡ τῆς ὄψεως ἀγγέλλει δύναμις E C<sup>c</sup> : πολλὰς εἰσαγγέλλει καὶ παντοδαπὰς ἡ τῆς ὄψεως δύναμις λ : πολλὰς καὶ παντοδαπὰς εἰσαγγέλλει ἡ τῆς ὄψεως δύναμις U C<sup>a</sup> π : εἰσαγγέλει A
