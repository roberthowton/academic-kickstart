+++
title = "Sens. 3"

date = 2019-01-20T10:41:18+00:00

draft = false
toc = false
type = "docs"  # Do not modify.

# Add menu entry to sidebar.
linktitle = "Chapter 3"
[menu.sensnotes]
  parent = "Contents"
  weight = 3

+++

{{< rawhtml >}}
  <div style="font-family: GFS-Neohellenic,Open-Sans;">
{{< /rawhtml >}}

**3.** Περὶ δὲ τῶν αἰσθητῶν τῶν καθ' ἕκαστον αἰσθητήριον, |
οἷον λέγω χρώματος καὶ ψόφου καὶ ὀσμῆς καὶ χυμοῦ καὶ |
ἁφῆς, καθόλου μὲν εἴρηται ἐν τοῖς περὶ ψυχῆς, τί τὸ ἔρ- |
γον αὐτῶν καὶ τί τὸ ἐνεργεῖν καθ' ἕκαστον τῶν αἰσθητηρίων. |
[**439a10**] τί δέ ποτε δεῖ λέγειν ὁτιοῦν αὐτῶν, οἷον τί χρῶμα ἢ τί |
ψόφον ἢ τί ὀσμὴν ἢ χυμόν, ὁμοίως δὲ καὶ περὶ ἁφῆς, |
ἐπισκεπτέον, καὶ πρῶτον περὶ χρώματος. <dfn data-info="ἔστι μὲν οὖν ἕκαστον διχῶς λεγόμενον, τὸ μὲν ἐνεργείᾳ τὸ δὲ δυνάμει α Alex(L) (41.24-25) : ἔστι μὲν οὖν ἕκαστον διχῶς λεγόμενον, τὸ μὲν ἐνεργεία τὸ δὲ δυνάμις β(Be P)">ἔστι μὲν οὖν ἕκα- |
στον διχῶς λεγόμενον, τὸ μὲν ἐνεργείᾳ τὸ δὲ δυνάμει.</dfn> τὸ |
μὲν οὖν ἐνεργείᾳ χρῶμα καὶ ψόφος πῶς ἐστὶ τὸ αὐτὸ |
[**439a15**] ἢ ἕτερον ταῖς κατ' ἐνέργειαν αἰσθήσεσιν, οἷον ὁράσει καὶ |
ἀκούσει, εἴρηται ἐν τοῖς περὶ ψυχῆς· <dfn data-info="τί δὲ ἕκαστον αὐτῶν ὂν ποιήσει τὴν αἴσθησιν καὶ τὴν ἐνέργειαν, νῦν λέγωμεν α Alex(C) (42.17) : τί δὲ ἕκαστον αὐτῶν ὂν ποιεῖ τὴν αἴσθησιν καὶ τὴν ἐνέργειαν, νῦν λέγωμεν β(Be P)">τί δὲ ἕκαστον αὐτῶν |
ὂν ποιήσει τὴν αἴσθησιν καὶ τὴν ἐνέργειαν, νῦν λέγωμεν.</dfn> |
ὥσπερ οὖν εἴρηται περὶ φωτὸς ἐν ἐκείνοις, ὅτι ἐστὶ χρῶμα |
τοῦ διαφανοῦς κατὰ συμβεβηκός – ὅταν γὰρ ᾖ τι πυρῶ- |
[**439a20**] δες ἐν διαφανεῖ, ἡ μὲν παρουσία φῶς, ἡ δὲ στέρησίς ἐστι |
σκότος· <dfn data-info="ὃ δὲ λέγομεν διαφανὲς οὐκ ἔστιν ἴδιον ὕδατος ἢ ἀέρος τῶν οὕτω λεγομένων σωμάτων, ἀλλά τίς κοινὴ φύσις καὶ δύναμις β(Be P) : ὃ δὲ λέγομεν διαφανὲς οὐκ ἔστιν ἴδιον ἀέρος ἢ ὕδατος τῶν οὕτω λεγομένων σωμάτων, ἀλλά τίς ἐστι κοινὴ φύσις καὶ δύναμις α">ὃ δὲ λέγομεν διαφανὲς οὐκ ἔστιν ἴδιον ἀέρος ἢ |
ὕδατος οὐδ' ἄλλου τῶν οὕτω λεγομένων σωμάτων, ἀλλά |
τίς ἐστι κοινὴ φύσις καὶ δύναμις,</dfn> ἣ χωριστὴ μὲν οὐκ ἔστιν, |
ἐν τούτοις δ' ἔστι, καὶ τοῖς ἄλλοις σώμασιν ἐνυπάρχει, |
[**439a25**] τοῖς μὲν μᾶλλον τοῖς δ' ἧττον· ὥσπερ οὖν καὶ τῶν σωμά- |
των ἀνάγκη τι εἶναι ἔσχατον, καὶ ταύτης – ἡ μὲν οὖν τοῦ |
φωτὸς φύσις ἐν ἀορίστῳ τῷ διαφανεῖ ἐστίν· τοῦ δ' ἐν τοῖς |
σώμασι διαφανοῦς τὸ ἔσχατον ὅτι μὲν εἴη ἄν τι, δῆλον, |
ὅτι δὲ τοῦτ' ἐστὶ τὸ χρῶμα, ἐκ τῶν συμβαινόντων φανερόν. |
[**439a30**] <dfn data-info="τὸ γὰρ χρῶμα ἐν τῷ πέρατί ἐστιν ᾗ πέρας β(Be P Γ2) : τὸ γὰρ χρῶμα ἢ ἐν τῷ πέρατί ἐστιν ἢ πέρας α Alex(P) (49.9-11)">τὸ γὰρ χρῶμα ἐν τῷ πέρατί ἐστιν ᾗ πέρας</dfn> (διὸ καὶ οἱ |
Πυθαγόρειοι τὴν ἐπιφάνειαν χρόαν ἐκάλουν)· ἔστι μὲν γὰρ ἐν |
τῷ τοῦ σώματος πέρατι, ἀλλ' οὐ τὸ τοῦ σώματος πέ- |
ρας, <dfn data-info="ἀλλὰ τὴν αὐτὴν φύσιν δεῖ νομίζειν ἥπερ καὶ ἔξω χρωματίζεται, ταύτην καὶ ἐντός α : ἀλλὰ τὴν αὐτὴν φύσιν δεῖ νομίζειν εἴπερ καὶ ἔξω χρωματίζεται, ταύτην καὶ ἐντός β(Be P)">ἀλλὰ τὴν αὐτὴν φύσιν δεῖ νομίζειν ἥπερ καὶ ἔξω |
[**439b1**] χρωματίζεται, ταύτην καὶ ἐντός.</dfn>

[**439b1**]                    φαίνεται δὲ καὶ ἀὴρ |
καὶ ὕδωρ χρωματιζόμενα· καὶ γὰρ ἡ αὐγὴ τοιοῦτόν ἐστιν. |
ἀλλ' ἐκεῖ μὲν διὰ τὸ ἐν ἀορίστῳ οὐ τὴν αὐτὴν ἐγγύθεν καὶ |
προσιοῦσι καὶ πόρρωθεν ἔχει χρόαν οὔθ' ὁ ἀὴρ οὔθ' ἡ θά- |
[**439b5**] λαττα· ἐν δὲ τοῖς σώμασιν, ἐὰν μὴ τὸ περιέχον ποιῇ |
μεταβάλλειν, ὥρισται καὶ ἡ φαντασία τῆς χρόας. <dfn data-info="δῆλον ἄρα ὅτι τὸ αὐτὸ κἀκεῖ καὶ ἐνταῦθα δεκτικὸν τῆς χρόας ἐστίν β(Be (ἐταύθα) P) : δῆλον ἄρα ὅτι τὸ αὐτὸ κἀκεῖ κἀνθάδε δεκτικὸν τῆς χρόας ἐστίν α : δῆλον ἄρα ὅτι τὸ αὐτὸ κἀκεῖ δεκτικὸν καὶ ἐνθάδε τῆς χρόας ἐστίν N Ca">δῆλον |
ἄρα ὅτι τὸ αὐτὸ κἀκεῖ κἀνθάδε δεκτικὸν τῆς χρόας ἐστίν.</dfn> |
τὸ ἄρα διαφανὲς καθ' ὅσον ὑπάρχει ἐν τοῖς σώμασιν (ὑπάρ- |
χει δὲ μᾶλλον καὶ ἧττον ἐν πᾶσι) χρώματος ποιεῖ μετ- |
[**439b10**] έχειν. <dfn data-info="ἐπεὶ δ’ ἐν πέρατι ἡ χρόα, τούτου ἂν ἐν πέρατι εἴη, ὥστε χρῶμα ἂν εἴη τὸ τοῦ διαφανοῦς ἐν σώματι ὡρισμένῳ πέρας α : ἐπεὶ δ’ ἐν πέρατι ἡ χρόα, τούτου ἂν πέρας τι εἴη, ὥστε χρῶμα ἂν εἴη τὸ τοῦ διαφανοῦς ἐν σώματι ὡρισμένῳ πέρας β(Be P Γ2)">ἐπεὶ δ' ἐν πέρατι ἡ χρόα, τούτου ἂν ἐν πέρατι εἴη. |
ὥστε χρῶμα ἂν εἴη τὸ τοῦ διαφανοῦς ἐν σώματι ὡρισμέ- |
νῳ πέρας.</dfn> καὶ αὐτῶν δὲ τῶν διαφανῶν, οἷον ὕδατος καὶ |
εἴ τι ἄλλο τοιοῦτον, <dfn data-info="ὅσων β(Be) ε π Α : καὶ ὅσοις E Cc λ μ | τι χρῶμα β(Be P Γ2) : χρῶμα α">καὶ ὅσοις φαίνεται χρῶμα ἴδιον ὑπάρ- |
χειν, κατὰ τὸ ἔσχατον ὁμοίως πᾶσιν ὑπάρχει.</dfn> ἔστι μὲν |
[**439b15**] οὖν ἐνεῖναι ἐν τῷ διαφανεῖ τοῦθ' ὅπερ καὶ ἐν τῷ ἀέρι ποιεῖ |
φῶς, ἔστι δὲ μή, ἀλλ' ἐστερῆσθαι. <dfn data-info="ὥσπερ γὰρ ἐκεῖ τὸ μὲν φῶς τὸ δὲ σκότος, οὕτως ἐν τοῖς σώμασιν ἐγγίγνεται τὸ λευκὸν καὶ τὸ μέλαν β(Be P) : ὥσπερ οὖν ἐκεῖ τὸ μὲν φῶς τὸ δὲ σκότος, οὕτως ἐν τοῖς σώμασιν ἐγγίγνεται τὸ λευκὸν καὶ τὸ μέλαν α">ὥσπερ γὰρ ἐκεῖ τὸ μὲν |
φῶς τὸ δὲ σκότος, οὕτως ἐν τοῖς σώμασιν ἐγγίγνεται τὸ |
λευκὸν καὶ τὸ μέλαν.</dfn> περὶ δὲ τῶν ἄλλων χρωμάτων ἤδη, |
διελομένοις ποσαχῶς ἐνδέχεται γίγνεσθαι, λεκτέον. ἐν- |
[**439b20**] δέχεται μὲν γὰρ παρ' ἄλληλα τιθέμενα τὸ λευκὸν καὶ τὸ |
μέλαν, ὥσθ' ἑκάτερον μὲν εἶναι ἀόρατον διὰ σμικρότητα, |
τὸ δ' ἐξ ἀμφοῖν ὁρατόν, οὕτω γίγνεσθαι. τοῦτο γὰρ οὔτε |
λευκὸν οἷόν τε φαίνεσθαι οὔτε μέλαν· ἐπεὶ δ' ἀνάγκη μέν |
τι ἔχειν χρῶμα, τούτων δ' οὐδέτερον δυνατόν, ἀνάγκη μει- |
[**439b25**] κτόν τι εἶναι καὶ εἶδός τι χρόας ἕτερον. ἔστι μὲν οὖν οὕτως |
ὑπολαβεῖν πλείους εἶναι χρόας παρὰ τὸ λευκὸν καὶ τὸ |
μέλαν, πολλὰς δὲ τῷ λόγῳ (τρία γὰρ πρὸς δύο, καὶ |
τρία πρὸς τέτταρα, καὶ κατ' ἄλλους ἀριθμοὺς ἔστι παρ' |
ἄλληλα κεῖσθαι· τὰ δ' ὅλως κατὰ μὲν λόγον μηδένα, |
[**439b30**] καθ' ὑπεροχὴν δέ τινα καὶ ἔλλειψιν ἀσύμμετρον), καὶ τὸν |
αὐτὸν δὴ τρόπον ἔχειν ταῦτα ταῖς συμφωνίαις· <dfn data-info="τὰ μὲν γὰρ ἐν ἀριθμοῖς εὐλογίστοις χρώματα, καθάπερ ἐκεῖ τὰς συμφωνίας, ταῦτα δ’ ἥδιστα
τῶν χρωμάτων εἶναι δοκοῦντα β(Be P Γ2) : τὰ μὲν γὰρ ἐν ἀριθμοῖς εὐλογίστοις χρώματα, καθάπερ ἐκεῖ τὰς συμφωνίας, τὰ ἥδιστα τῶν χρωμάτων εἶναι δοκοῦντα γ : τὰ μὲν γὰρ ἐν ἀριθμοῖς εὐλογίστοις χρώματα, καθάπερ ἐκεῖ τὰς συμφωνίας, ἥδιστα τῶν χρωμάτων εἶναι δοκοῦντα E Cc">τὰ μὲν |
γὰρ ἐν ἀριθμοῖς εὐλογίστοις χρώματα, καθάπερ ἐκεῖ τὰς |
συμφωνίας, τὰ ἥδιστα τῶν χρωμάτων εἶναι δοκοῦντα,</dfn> οἷον |
[**440a1**] τὸ ἁλουργὸν καὶ τὸ φοινικοῦν καὶ ὀλίγ' ἄττα τοιαῦτα (δι' |
ἥνπερ αἰτίαν καὶ αἱ συμφωνίαι ὀλίγαι), τὰ δὲ μὴ ἐν ἀρι- |
θμοῖς τἆλλα χρώματα· ἢ καὶ πάσας τὰς χρόας ἐν ἀρι- |
θμοῖς εἶναι, <dfn data-info="τὰς μὲν τεταγμένας, τὰς δὲ ἀτάκτους α : τὰς τεταγμένας, τὰς δὲ ἀτάκτους β(Be P)">τὰς μὲν τεταγμένας τὰς δὲ ἀτάκτους,</dfn> καὶ αὐτὰς |
[**440a5**] ταύτας, ὅταν μὴ καθαραὶ^[MS: i.e., not saturated, intermixed with other hues] ὦσι, διὰ τὸ μὴ ἐν ἀρι- |
θμοῖς εἶναι τοιαύτας γίγνεσθαι.

[**440a6**]                 εἷς μὲν οὖν τρόπος τῆς γε- |
νέσεως τῶν χρωμάτων οὗτος, εἷς δὲ τὸ φαίνεσθαι δι' ἀλλή- |
λων, <dfn data-info="οἷον ἐνίοτε οἱ γραφεῖς ποιοῦσιν α : οἷον ἐνίοτε ποιοῦσιν οἱ γραφεῖς β(Be P)">οἷον ἐνίοτε οἱ γραφεῖς ποιοῦσιν,</dfn> ἑτέραν χρόαν ἐφ' |
ἑτέραν ἐναργεστέραν ἐπαλείφοντες, ὥσπερ ὅταν ἐν ὕδατί τι |
[**440a10**] ἢ ἐν ἀέρι βούλωνται ποιῆσαι φαινόμενον, καὶ οἷον ὁ ἥλιος |
καθ' αὑτὸν μὲν λευκὸς φαίνεται, <dfn data-info="διὰ δ’ ἀχλύος καὶ καπνοῦ φοινικοῦς α : διὰ δ’ ἀχλύος καπνοῦ φοινικοῦς β(Be P)">διὰ δ' ἀχλύος καὶ κα- |
πνοῦ φοινικοῦς.</dfn>^[Cf. _Mete._ 374a7--8] πολλαὶ δὲ καὶ οὕτως ἔσονται χρόαι τὸν αὐ- |
τὸν τρόπον τῷ πρότερον εἰρημένῳ· λόγος γὰρ ἂν εἴη τις |
τῶν ἐπιπολῆς πρὸς τὰ ἐν βάθει, τὰ δὲ καὶ ὅλως οὐκ ἐν |
[**440a15**] λόγῳ. <dfn data-info="διὸ ἕτερον φανεῖται καὶ οὔτε λευκὸν οὔτε μέλαν β(Be P) : διὸ ἕτερον φαίνεται καὶ οὔτε λευκὸν
οὔτε μέλαν α">τὸ μὲν οὖν, ὥσπερ οἱ ἀρχαῖοι, λέγειν ἀπόρ- |
ροιαν εἶναι τὴν χρόαν καὶ ὁρᾶσθαι διὰ τοιαύτην αἰτίαν |
ἄτοπον·</dfn> πάντως γὰρ δι' ἁφῆς ἀναγκαῖον αὐτοῖς ποιεῖν τὴν |
αἴσθησιν, ὥστ' εὐθὺς κρεῖττον φάναι τῷ κινεῖσθαι τὸ μεταξὺ |
τῆς αἰσθήσεως ὑπὸ τοῦ αἰσθητοῦ γίγνεσθαι τὴν αἴσθησιν, ἁφῇ |
[**440a20**] καὶ μὴ ταῖς ἀπορροίαις. ἐπὶ μὲν οὖν τῶν παρ' ἄλληλα κει- |
μένων ἀνάγκη ὥσπερ καὶ μέγεθος λαμβάνειν ἀόρατον, οὕτω |
καὶ χρόνον ἀναίσθητον, ἵνα λανθάνωσιν αἱ κινήσεις ἀφικνούμε- |
ναι καὶ ἓν δοκῇ εἶναι διὰ τὸ ἅμα φαίνεσθαι· ἐνταῦθα δὲ |
οὐδεμία ἀνάγκη, ἀλλὰ τὸ ἐπιπολῆς χρῶμα ἀκίνητον ὂν καὶ |
[**440a25**] κινούμενον ὑπὸ τοῦ ὑποκειμένου οὐχ ὁμοίαν ποιήσει τὴν κίνησιν. |
διὸ καὶ ἕτερον φαίνεται καὶ οὔτε λευκὸν οὔτε μέλαν. <dfn data-info="ὥστ’ εἰ μὴ ἐνδέχεται μηδὲν εἶναι μέγεθος ἀόρατον, ἀλλὰ πᾶν ἔκ τινος ἀποστήματος ὁρατόν α Alex(P) (61.2) : ὥστ’ εἰ μὴ ἐνδέχεται μηδὲν εἶναι μέγεθος ἀόρατον, ἀλλ’ ἅπαν ἔκ τινος ἀποστήματος β(Be P)">ὥστ' εἰ |
μὴ ἐνδέχεται μηδὲν εἶναι μέγεθος ἀόρατον, ἀλλὰ πᾶν ἔκ |
τινος ἀποστήματος ὁρατόν,</dfn> καίτοι αὕτη τις ἂν εἴη χρωμάτων |
μίξις. κἀκείνως δ' οὐδὲν κωλύει φαίνεσθαί τινα χρόαν κοι- |
[**440a30**] νὴν τοῖς πόρρωθεν· ὅτι γὰρ οὐκ ἔστιν οὐδὲν μέγεθος ἀόρατον, |
ἐν τοῖς ὕστερον ἐπισκεπτέον.

[**440a31**]                <dfn data-info="εἰ δ’ ἔστι μίξις τῶν σωμάτων μὴ μόνον τὸν τρόπον τοῦτον ὅνπερ οἴονταί τινες μόνον, παρ’ ἄλληλα τῶν ἐλαχίστων τιθεμένων β(Be P Γ2) : εἰ δ’ ἔστι μίξις τῶν σωμάτων μὴ μόνον τὸν τρόπον τοῦτον ὅνπερ οἴονταί τινες, παρ’ ἄλληλα τῶν ἐλαχίστων τιθεμένων α Alex l (63.13-15)">εἰ δ' ἔστι μίξις τῶν σωμάτων |
[**440b1**] μὴ μόνον τὸν τρόπον τοῦτον ὅνπερ οἴονταί τινες, παρ' ἄλλη- |
λα τῶν ἐλαχίστων τιθεμένων,</dfn> ἀδήλων δ' ἡμῖν διὰ τὴν αἴ- |
σθησιν, ἀλλ' ὅλως πάντη πάντως, ὥσπερ ἐν τοῖς περὶ μί- |
ξεως εἴρηται καθόλου περὶ πάντων (ἐκείνως μὲν γὰρ μείγνυ- |
[**440b5**] ται ταῦτα μόνον ὅσα ἐνδέχεται διελεῖν εἰς τὰ ἐλάχιστα, |
καθάπερ ἀνθρώπους <dfn data-info="addidit Ross"><ἢ></dfn> ἵππους ἢ τὰ σπέρματα· τῶν μὲν γὰρ |
ἀνθρώπων ἄνθρωπος ἐλάχιστον, τῶν δ' ἵππων ἵππος· <dfn data-info="ὥστε τῇ τούτων παρ’ ἄλληλα θέσει τὸ πλῆθος μέμεικται τὸ τῶν συναμφοτέρων β(Be P) : ὥστε τῇ τούτων παρ’ ἄλληλα θέσει τὸ πλῆθος μέμεικται τῶν συναμφοτέρων α">ὥστε τῇ |
τούτων παρ' ἄλληλα θέσει τὸ πλῆθος μέμεικται τῶν συν- |
αμφοτέρων·</dfn> ἄνθρωπον δὲ ἕνα ἑνὶ ἵππῳ οὐ λέγομεν μεμεῖχθαι· |
[**440b10**] ὅσα δὲ μὴ διαιρεῖται εἰς τὸ ἐλάχιστον, <dfn data-info="ούτων δὲ οὐκ ἐνδέχεται μίξιν γενέσθαι τὸν τρόπον τοῦτον β(Be P) : τούτων οὐκ ἐνδέχεται μίξιν γενέσθαι τὸν τρόπον τοῦτον α">τούτων οὐκ ἐνδέχεται |
μίξιν γενέσθαι τὸν τρόπον τοῦτον</dfn> <dfn data-info="ἀλλὰ τῷ πᾶν παντὶ μεμεῖχθαι U : ἀλλὰ τῷ πάντῃ μεμεῖχθαι λ μ edd. : ἀλλὰ τῷ παντὶ μεμεῖχθαι Ε : ἀλλὰ τῷ πάμπαν μεμεῖχθαι β(Be P) : ἀλλὰ τῷ πάμπαν τι μεμεῖχθαι S W C a (p.c.) Z a : ἀλλὰ τῷ πᾶν παντὶ μεμεῖχθαι π : set per commisceri ex toto Guil.">ἀλλὰ τῷ πάντη μεμεῖχθαι,</dfn> |
ἅπερ καὶ μάλιστα μείγνυσθαι πέφυκεν· πῶς δὲ τοῦτο γίγνε- |
σθαι δυνατόν, ἐν τοῖς περὶ μίξεως εἴρηται πρότερον) – <dfn data-info="ἅμα δὲ τις ἀνάγκη μειγνυμένων καὶ τὰς χρόας μείγνυσθαι, δῆλον β(Be P Γ2 (Simul autem que sit necessitas commixtis illis et colores misceri, manifestum est Guil.)) : ἀλλὰ τις ἀνάγκη μειγνυμένων καὶ τὰς χρόας μείγνυσθαι, δῆλον E Cc λ μ : ἀλλ’ ὅτι ἀνάγκη μειγνυμένων καὶ τὰς χρόας μείγνυσθαι, δῆλον γ edd.">ἅμα δὲ |
τις ἀνάγκη μειγνυμένων καὶ τὰς χρόας μείγνυσθαι, δῆλον</dfn> |
[**440b15**] καὶ ταύτην τὴν αἰτίαν εἶναι κυρίαν τοῦ πολλὰς εἶναι χρόας, |
ἀλλὰ μὴ τὴν ἐπιπόλασιν μηδὲ τὴν παρ' ἄλληλα θέσιν· οὐ |
γὰρ πόρρωθεν μὲν ἐγγύθεν δ' οὒ φαίνεται μία χρόα τῶν με- |
μειγμένων, ἀλλὰ πάντοθεν. πολλαὶ δ' ἔσονται χρόαι διὰ τὸ |
κατὰ πολλοὺς λόγους ἐνδέχεσθαι μείγνυσθαι ἀλλήλοις τὰ |
[**440b20**] μειγνύμενα, καὶ τὰ μὲν ἐν ἀριθμοῖς τὰ δὲ καθ' ὑπεροχὴν |
μόνον. καὶ τἆλλα δὴ τὸν αὐτὸν τρόπον ὅνπερ ἐπὶ τῶν παρ' |
ἄλληλα τιθεμένων χρωμάτων ἢ ἐπιπολῆς, ἐνδέχεται λέ- |
γειν καὶ περὶ τῶν μειγνυμένων. διὰ τίνα δ' αἰτίαν εἴδη τῶν |
χρωμάτων ἐστὶν ὡρισμένα καὶ οὐκ ἄπειρα, καὶ χυμῶν καὶ |
[**440b25**] ψόφων, ὕστερον ἐπισκεπτέον.

{{< rawhtml >}}
</div>
{{< /rawhtml >}}
