+++
title = "Sens. 2"

date = 2019-01-20T10:41:18+00:00

draft = false
toc = false
type = "docs"  # Do not modify.

# Add menu entry to sidebar.
linktitle = "Chapter 2"
[menu.sensnotes]
  parent = "Contents"
  weight = 2

+++

{{< rawhtml >}}
  <div style="font-family: GFS-Neohellenic, Open-Sans;">
{{< /rawhtml >}}

**2.** Περὶ μὲν οὖν τῆς δυνάμεως ἣν ἔχει τῶν αἰσθήσεων ἑκάστη, |
πρότερον εἴρηται. τοῦ δὲ σώματος ἐν οἷς ἐγγίγνεσθαι πέφυκεν |
[**437a20**] αἰσθητηρίοις, ἔνιοι μὲν ζητοῦσι κατὰ τὰ στοιχεῖα τῶν σωμάτων· |
οὐκ εὐποροῦντες δὲ πρὸς τέτταρα πέντ' οὔσας συνάγειν, γλίχον- |
ται περὶ τῆς πέμπτης. <dfn data-info="ποιοῦσι δὲ τὴν ὄψιν πάντες πυρὸς β(Be P) : ποιοῦσι δὲ πάντες τὴν ὄψιν πυρὸς α">ποιοῦσι δὲ πάντες τὴν ὄψιν πυρὸς</dfn> |
διὰ τὸ πάθους τινὸς ἀγνοεῖν τὴν αἰτίαν· θλιβομένου γὰρ καὶ |
κινουμένου τοῦ ὀφθαλμοῦ φαίνεται πῦρ ἐκλάμπειν· τοῦτο δ' ἐν |
[**437a25**] τῷ σκότει πέφυκε συμβαίνειν, ἢ τῶν βλεφάρων ἐπικεκα- |
λυμμένων· γίγνεται γὰρ καὶ τότε σκότος.

[**437a26**]                      ἔχει δ' ἀπορίαν |
τοῦτο καὶ ἑτέραν. <dfn data-info="λανθάνειν αἰσθανόμενον : λανθάνειν αὑτὸν αἰσθανόμενον coni. Förster, cf. Alex(P) (16,8ff.) : λανθάνειν μὴ αἰσθανόμενον coni. Ross | ὁρῶντα ὁρώμενόν τι E Cc λ Guil. (uidentem uisibile quid) Siwek Bloch : ὁρῶντα U η Alex(P) Förster Ross : ὁρῶντα τὰ ὁρώμενα Ca V N v : ὁρῶντα ὁρῴη μὲν ἄντια β (Be P (sed γρ. ὁρώμένον τι in marg.)">εἰ γὰρ μὴ ἔστι λανθάνειν <μὴ> αἰσθανό- |
μενον καὶ ὁρῶντα, ἀνάγκη ἄρ' αὐτὸν ἑαυτὸν ὁρᾶν |
τὸν ὀφθαλμόν.</dfn> διὰ τί οὖν ἠρεμοῦντι τοῦτ' οὐ συμβαίνει; τὸ |
[**437a30**] δ' αἴτιον τούτου, καὶ τῆς ἀπορίας καὶ τοῦ δοκεῖν πῦρ εἶναι |
τὴν ὄψιν, ἐντεῦθεν ληπτέον. τὰ γὰρ λεῖα πέφυκεν ἐν τῷ |
σκότει λάμπειν, οὐ μέντοι φῶς γε ποιεῖν, τοῦ δ' ὀφθαλμοῦ |
τὸ καλούμενον μέλαν καὶ μέσον λεῖον. φαίνεται |
δὲ τοῦτο κινουμένου τοῦ ὄμματος διὰ τὸ συμβαίνειν ὥσπερ |
δύο γίγνεσθαι τὸ ἕν. τοῦτο δ' ἡ ταχυτὴς ποιεῖ τῆς κινήσεως, |
ὥστε δοκεῖν ἕτερον εἶναι τὸ ὁρῶν καὶ τὸ ὁρώμενον. διὸ καὶ |
[**437b5**] οὐ γίγνεται, ἐὰν μὴ ταχέως καὶ ἐν σκότει τοῦτο συμβῇ· τὸ |
γὰρ λεῖον ἐν τῷ σκότει πέφυκε λάμπειν (οἷον κεφαλαὶ |
ἰχθύων τινῶν καὶ ὁ τῆς σηπίας θολός), καὶ βραδέως μετα- |
βάλλοντος τοῦ ὄμματος οὐ συμβαίνει <dfn data-info="ὥστε δοκεῖν ἅμα ἓν καὶ δύο εἶναι τό ὁρῶν καὶ τὸ ὁρώμενον β(Be P Γ2) : ὥστε δοκεῖν ἅμα ἓν καὶ
δύο εἶναι τό θ’ ὁρῶν καὶ τὸ ὁρώμενον α">ὥστε δοκεῖν ἅμα ἓν |
καὶ δύο εἶναι τό θ' ὁρῶν καὶ τὸ ὁρώμενον</dfn>. ἐκείνως δ' αὐτὸς |
[**437b10**] αὑτὸν ὁρᾷ ὁ ὀφθαλμός, ὥσπερ καὶ ἐν τῇ ἀνακλάσει· ἐπεὶ
εἴ γε πῦρ ἦν, καθάπερ Ἐμπεδοκλῆς φησὶ καὶ ἐν τῷ Τι- |
μαίῳ γέγραπται, καὶ συνέβαινε τὸ ὁρᾶν ἐξιόντος ὥσπερ |
ἐκ λαμπτῆρος τοῦ φωτός, διὰ τί οὐ καὶ ἐν τῷ σκότει |
ἑώρα ἂν ἡ ὄψις; τὸ δ' ἀποσβέννυσθαι φάναι ἐν τῷ σκότει |
[**437b15**] ἐξιοῦσαν, ὥσπερ ὁ Τίμαιος λέγει, κενόν ἐστι παντελῶς· τίς |
γὰρ ἀπόσβεσις φωτός ἐστιν; σβέννυται γὰρ ἢ ὑγρῷ ἢ ψυ- |
χρῷ τὸ θερμὸν καὶ ξηρόν (οἷον δοκεῖ τό τ' ἐν τοῖς ἀνθρα- |
κώδεσιν εἶναι πῦρ καὶ ἡ φλόξ), ὧν τῷ φωτὶ οὐδέτερον |
φαίνεται ὑπάρχον. <dfn data-info="εἰ δ’ ἄρα ὑπάρχει μὲν ἀλλὰ διὰ τὸ ἠρέμα λανθάνει ἡμᾶς, ἔδει μεθ’ ἡμέραν τε ἐν τῷ ὕδατι ἀποσβέννυσθαι τὸ φῶς καὶ ἐν τοῖς πάγοις μᾶλλον γίγνεσθαι σκότον β(Be P) : εἰ δ’ ἄρα ὑπάρχει
μὲν ἀλλὰ διὰ τὸ ἠρέμα λανθάνει ἡμᾶς, ἔδει μεθ’ ἡμέραν τε καὶ ἐν τῷ ὕδατι ἀποσβέννυσθαι τὸ φῶς καὶ ἐν τοῖς πάγοις μᾶλλον γίγνεσθαι σκότον α">εἰ δ' ἄρα ὑπάρχει μὲν ἀλλὰ διὰ τὸ |
[**437b20**] ἠρέμα λανθάνει ἡμᾶς, ἔδει μεθ' ἡμέραν γε καὶ ἐν τῷ |
ὕδατι ἀποσβέννυσθαι τὸ φῶς καὶ ἐν τοῖς πάγοις μᾶλλον |
γίγνεσθαι σκότον·</dfn> ἡ γοῦν φλὸξ καὶ τὰ πεπυρωμένα σώ- |
ματα πάσχει τοῦτο· νῦν δ' οὐδὲν συμβαίνει τοιοῦτον.

[**437b23**] <dfn data-info="Ἐμπεδοκλῆς δ’ ἔοικε νομίζοντι τότε μὲν ἐξιόντος τοῦ φωτός, ὥσπερ εἴρηται πρότερον, βλέπειν· λέγει γοῦν β(Be P) : Ἐμπεδοκλῆς δ’ ἔοικε νομίζοντι τὸ μὲν ἐξιόντος τοῦ φωτός, ὥσπερ εἴρηται πρότερον, βλέπειν· λέγει γοῦν οὕτως E Cc  : Ἐμπεδοκλῆς δ’ ἔοικε νομίζοντι ὁτὲ μὲν ἐξιόντος τοῦ φωτός, ὥσπερ εἴρηται πρότερον, βλέπειν· λέγει γοῦν οὕτως γ edd.">Ἐμ- |
πεδοκλῆς δ' ἔοικε νομίζοντι ὁτὲ μὲν ἐξιόντος τοῦ φωτός, ὥς- |
[**437b25**] περ εἴρηται πρότερον, βλέπειν· λέγει γοῦν οὕτως·</dfn>

> [**437b25**] ὡς δ' ὅτε τις πρόοδον νοέων ὡπλίσσατο λύχνον |\
>    χειμερίην διὰ νύκατα, πυρὸς σέλας αἰθομένοιο, |\
>    ἅψας παντοίων ἀνέμων λαμπτῆρας <dfn data-info="ἀμολγούς Be : ἀμοργούς Ε : ἀμουργούς (?) P γ ex Alex. 23.18-19">ἀμολγούς,</dfn> |\
>    οἵ τ' ἀνέμων μὲν πνεῦμα διασκιδνᾶσιν ἀέντων, |\
> [**437b.30**] πῦρ δ' <dfn data-info="inter ἔξω et διαθρῷσκον verba διάνταται τρειατο θεσπεσίησιν ὀθόνησιν inseruit P">ἔξω διαθρῷσκον,</dfn> ὅσον ταναώτερον ἦεν, |\
>    λάμπεσκεν κατὰ βηλὸν ἀτειρέσιν ἀκτίνεσσιν· |\
>    ὣς δὲ τότ' ἐν μήνιγξιν ἐεργμένον ὠγύγιον πῦρ |\
> [**438a1**] <dfn data-info="χοάναις dedit Primavesi : χοάνσιν BeP unde χθονίηισι E : ὀθόνηισιν γ ex Alex(C) | διεχεύατο dedit Primavesi : ἐχεύατο BeP γ ex Alex(C) : λοχάζετο E : λοχεύσατο Förster">λεπτῇσιν χοάναις <δι>εχεύατο κύκλοπα κούρην·</dfn> |\
>    <dfn data-info="inseruit Blass">~~<αἳ> χοάνῃσι δίαντα τετρήατο θεσπεσίῃσιν·~~</dfn> |\
>    αἱ δ' ὕδατος μὲν βένθος ἀπέστεγον ἀμφιναέντος, |\
>    πῦρ δ' ἔξω <dfn data-info="διίεσκον BeP : διαθρῶσκον (ex 5) Eγ">διίεσκον,</dfn> ὅσον ταναώτερον ἦεν. |\

ὁτὲ μὲν οὖν οὕτως ὁρᾶν φησίν, ὁτὲ δὲ ταῖς ἀπορροίαις ταῖς |
[**438a5**] ἀπὸ τῶν ὁρωμένων <dfn data-info="post ὁρωμένων esse lacunam censet Bloch"><***>.</dfn>

[**438a5**] Δημόκριτος δ' ὅτι μὲν ὕδωρ εἶναί φησι, |
λέγει καλῶς, ὅτι δ' οἴεται τὸ ὁρᾶν εἶναι τὴν ἔμφασιν, οὐ |
καλῶς· τοῦτο μὲν γὰρ συμβαίνει ὅτι τὸ ὄμμα λεῖον, καὶ |
ἔστιν οὐκ ἐν ἐκείνῳ ἀλλ' ἐν τῷ ὁρῶντι· ἀνάκλασις γὰρ τὸ |
πάθος, ἀλλὰ καθόλου περὶ τῶν ἐμφαινομένων καὶ ἀνακλά- |
[**438a10**] σεως οὐδέν πω δῆλον ἦν, ὡς ἔοικεν. ἄτοπον δὲ καὶ τὸ μὴ |
ἐπελθεῖν αὐτῷ ἀπορῆσαι διὰ τί ὁ ὀφθαλμὸς ὁρᾷ μόνον, |
τῶν δ' ἄλλων οὐδὲν ἐν οἷς ἐμφαίνεται τὰ εἴδωλα. τὸ μὲν |
οὖν τὴν ὄψιν εἶναι ὕδατος ἀληθὲς μέν, οὐ μέντοι συμβαί- |
νει τὸ ὁρᾶν ᾗ ὕδωρ ἀλλ' ᾗ διαφανές· ὃ καὶ ἐπὶ τοῦ ἀέ- |
[**438a15**] ρος κοινόν ἐστιν. ἀλλ' εὐφυλακτότερον καὶ εὐπιλητότερον τὸ |
ὕδωρ τοῦ ἀέρος· <dfn data-info="διόπερ καὶ ἡ κόρη καὶ τὸ ὄμμα ὕδατός ἐστιν β(Be P) : διόπερ ἡ κόρη καὶ τὸ ὄμμα ὕδατός ἐστιν α">διόπερ ἡ κόρη καὶ τὸ ὄμμα ὕδατός ἐστιν.</dfn> |
τοῦτο δὲ καὶ ἐπ' αὐτῶν τῶν ἔργων δῆλον· φαίνεται γὰρ |
ὕδωρ τὸ ἐκρέον διαφθειρομένων, καὶ ἔν γε τοῖς πάμπαν |
ἐμβρύοις <dfn data-info="τῇ ψυχρότητι ὑπερβάλλον ἐστι καὶ τῇ λαμπρότητι β(Be P) : τῇ ψυχρότητι ὑπερβάλλον καὶ τῇ λαμπρότητι E Cc : τῇ ψυχρότητι καὶ τῇ λαμπρότητι ἐστι U : τῇ ψυχρότητι καὶ τῇ λαμπρότητι ὑπερβάλλον ἐστι γ : τῇ λαμπρότητι ὑπερβάλλον ἐστι καὶ τῇ στιλπνότητι λ : φησι τῇ τε ψυχρότητι καὶ τῇ λαμπρότητι ὑπερβαλλεῖν τὸ ἐν τοῖς ὀφθαλμοῖς ὑγρὸν Alex(C) (27.9-10)">τῇ ψυχρότητι ὑπερβάλλον καὶ τῇ λαμπρότητι,</dfn> |
[**438a20**] καὶ τὸ λευκὸν τοῦ ὄμματος ἐν τοῖς ἔχουσιν αἷμα πῖον καὶ |
λιπαρόν· ὅπερ διὰ τοῦτ' ἐστί, πρὸς τὸ διαμένειν τὸ ὑγρὸν |
ἄπηκτον, καὶ διὰ τοῦτο τοῦ σώματος ἀρριγότατον ὁ ὀφθαλ- |
μός ἐστιν· οὐδεὶς γάρ πω τὸ ἐντὸς τῶν βλεφάρων ἐρρίγω- |
σεν. τῶν δ' ἀναίμων σκληρόδερμοι οἱ ὀφθαλμοί εἰσι, καὶ |
[**438a25**] τοῦτο ποιεῖ τὴν σκέπην. ἄλογον δὲ ὅλως τὸ ἐξιόντι τινὶ τὴν |
ὄψιν ὁρᾶν, καὶ ἀποτείνεσθαι μέχρι τῶν ἄστρων, ἢ μέχρι |
τινὸς ἐξιοῦσαν συμφύεσθαι, καθάπερ λέγουσί τινες. <dfn data-info="τούτου μὲν γὰρ βέλτιον τὸ ἐν ἀρχῇ συμφύεσθαι τοῦ ὄμματος α Alex(L) (32.8-9) : τούτου μὲν γὰρ βέλτιον τὸ ἐπ’ ἀρχῇ συμφύεσθαι τοῦ ὄμματος β(Be P) : τούτου μὲν γὰρ βέλτιον τὸ ἐν τῇ ἀρχῇ συμφύεσθαι τοῦ ὄμματος coni. Beare">τούτου |
μὲν γὰρ βέλτιον τὸ ἐν <τῇ> ἀρχῇ συμφύεσθαι τοῦ ὄμματος.</dfn> |
ἀλλὰ καὶ τοῦτο εὔηθες· τό τε γὰρ συμφύεσθαι τί ἐστι |
[**438a30**] φωτὶ πρὸς φῶς, ἢ πῶς οἷόν θ' ὑπάρχειν (οὐ γὰρ τῷ τυ- |
[**438b1**] χόντι συμφύεται τὸ τυχόν), <dfn data-info="τό τ’ ἐντὸς τῷ ἐκτὸς E Cc λ : τῷ τ’ ἐκτὸς τὸ ἐντὸς β(Be P) : τῷ τ’ ἐντὸς τὸ ἐκτὸς ε A N : τό δ’ ἐντὸς τῷ ἐκτὸς Beare : προσαπορεῖ καὶ πῶς τῇ κόρῃ καὶ τῷ ἐν αὐτῇ φωτὶ τὸ ἐκτὸς φῶς συμφυέται. πῶς γὰρ τὸ ἐντὸς τῆς ὄψεως τῷ ἐκτὸς φωτὶ συμφύεται; Alex(P) (33.26-34.1)">τό τ' ἐντὸς τῷ ἐκτὸς</dfn> πῶς; ἡ |
γὰρ μῆνιγξ μεταξύ ἐστιν.

[**438b2**]                περὶ μὲν οὖν τοῦ ἄνευ φωτὸς |
μὴ ὁρᾶν εἴρηται ἐν ἄλλοις· ἀλλ' εἴτε φῶς εἴτ' ἀήρ ἐστι |
τὸ μεταξὺ τοῦ ὁρωμένου καὶ τοῦ ὄμματος, ἡ διὰ τούτου |
[**438b5**] κίνησίς ἐστιν ἡ ποιοῦσα τὸ ὁρᾶν. καὶ εὐλόγως τὸ ἐντός ἐστιν |
ὕδατος· διαφανὲς γὰρ τὸ ὕδωρ, ὁρᾶται δὲ ὥσπερ καὶ |
ἔξω οὐκ ἄνευ φωτός, οὕτως καὶ ἐντός· διαφανὲς ἄρα δεῖ |
εἶναι· ἀνάγκη ἄρα ὕδωρ εἶναι, ἐπειδὴ οὐκ ἀήρ. οὐ γὰρ ἐπὶ |
ἐσχάτου τοῦ ὄμματος ἡ ψυχὴ ἢ τῆς ψυχῆς τὸ αἰσθητικόν |
[**438b10**] ἐστιν, ἀλλὰ δῆλον ὅτι ἐντός· <dfn data-info="διόπερ ἀνάγκη διαφανὲς εἶναι καὶ δεκτικὸν φωτὸς τὸ ἐντὸς τοῦ ὄμματος α : διόπερ ἀνάγκη διαφανὲς εἶναι δεκτικὸν φωτὸς τὸ ἐντὸς τοῦ ὄμματος Be">διόπερ ἀνάγκη διαφανὲς εἶναι |
καὶ δεκτικὸν φωτὸς τὸ ἐντὸς τοῦ ὄμματος.</dfn> καὶ τοῦτο καὶ |
ἐπὶ τῶν συμβαινόντων δῆλον· ἤδη γάρ τισι πληγεῖσιν ἐν |
πολέμῳ παρὰ τὸν κρόταφον οὕτως ὥστ' ἀποτμηθῆναι τοὺς |
πόρους τοῦ ὄμματος ἔδοξε γενέσθαι σκότος ὥσπερ λύχνου |
[**438b15**] ἀποσβεσθέντος, διὰ τὸ οἷον λαμπτῆρά τινα ἀποτμηθῆναι |
τὸ διαφανές, τὴν καλουμένην κόρην. ὥστ' εἴπερ ἐπὶ τούτων |
συμβαίνει καθάπερ λέγομεν, φανερὸν ὡς εἰ δεῖ τοῦτον τὸν |
τρόπον ἀποδιδόναι καὶ προσάπτειν ἕκαστον τῶν αἰσθητηρίων |
ἑνὶ τῶν στοιχείων, τοῦ μὲν ὄμματος τὸ ὁρατικὸν ὕδατος |
[**438b20**] ὑποληπτέον, ἀέρος δὲ τὸ τῶν ψόφων αἰσθητικόν, πυρὸς δὲ |
τὴν ὄσφρησιν (ὃ γὰρ ἐνεργείᾳ ἡ ὄσφρησις, τοῦτο δυνάμει |
τὸ ὀσφραντικόν· τὸ γὰρ αἰσθητὸν ἐνεργεῖν ποιεῖ τὴν αἴ- |
σθησιν, ὥσθ' ὑπάρχειν ἀναγκαῖον αὐτὴν δυνάμει πρότερον. |
<dfn data-info="ἡ δ’ ὀσμὴ καπνώδης τίς ἐστιν ἀναθυμίασις, ἡ δ’ ἀναθυμίασις ἡ καπνώδης ἐκ πυρός α Alex(P) (38.5-6: ἡ δὲ τοιαύτη ἀναθυμίασις πυρώδης τε καὶ ἐκ πυρός) : ἡ δ’ ὀσμὴ καπνώδης τίς ἐστιν
ἀναθυμίασις, ἡ δ’ ἀναθυμίασις ἡ καπνώδης ἔμπυρος β(Be P)">ἡ δ' ὀσμὴ καπνώδης τίς ἐστιν ἀναθυμίασις, ἡ δ' ἀνα- |
[**438b25**] θυμίασις ἡ καπνώδης</dfn> ἐκ πυρός. <dfn data-info="τῷ περὶ τὸν ἐγκέφαλον τόπῳ E Cc λ μ : περὶ τὸν ἐγκέφαλον τῷ τόπῳ β(Be P) ε Α π | τὸ τῆς ὀσφρήσεως a : τῷ τῆς ὀσφρήσεως β(Be P) | αἰσθητήριόν ἐστιν ἴδιον E Cc λ U η : ἴδιον αἰσθητήριόν ἐστι β(Be P) Ca A π : αἰσθητήρίον ἴδιον ἐστὶ μ">διὸ καὶ τῷ περὶ τὸν ἐγ- |
κέφαλον τόπῳ τὸ τῆς ὀσφρήσεως αἰσθητήριόν ἐστιν ἴδιον·</dfn> δυ- |
νάμει γὰρ θερμὴ ἡ τοῦ ψυχροῦ ὕλη ἐστίν. καὶ ἡ τοῦ ὄμμα- |
τος γένεσις τὸν αὐτὸν ἔχει τρόπον· ἀπὸ τοῦ ἐγκεφάλου γὰρ |
συνέστηκεν· οὗτος γὰρ ὑγρότατος καὶ ψυχρότατος τῶν ἐν |
[**438b30**] τῷ σώματι μορίων ἐστίν). τὸ δ' ἁπτικὸν γῆς, τὸ δὲ γευστι- |
[**439a1**] κὸν εἶδός τι ἁφῆς ἐστίν. καὶ διὰ τοῦτο πρὸς τῇ καρδίᾳ τὸ |
αἰσθητήριον αὐτῶν, τῆς γεύσεως καὶ τῆς ἁφῆς· ἀντί- |
κειται γὰρ τῷ ἐγκεφάλῳ αὕτη, καὶ ἔστι θερμότατον τῶν |
μορίων. καὶ περὶ μὲν τῶν αἰσθητικῶν τοῦ σώματος μορίων |
[**439a5**] ἔστω τοῦτον τὸν τρόπον διωρισμένα. |

{{< rawhtml >}}
  </div>
{{< /rawhtml >}}
